Nejprve si připravte čtverec o rozměrech 20 × 20 cm, jehož protilehlé strany zahněte o 0,5 cm, sklad zažehlete a zapošijte.
Vytvořte v látce nástřihy, které vám ulehčí tvoření skladů roušky. Po nastřižení vytváříte sklady, které postupně zažehlujete a na každé straně prošpendlíte.
Následují proužky – okraje proužku, složte ke středu a přežehlete, ale ne tak, aby se zcela dotýkaly. Následně znovu přeložte proužek v půlce a znovu přežehlete.
Doprostřed zažehleného proužku vložte a zabalte nezačištěný okraj roušky, který přichytíte k proužku špendlíky. Stejně postupujete i na druhé straně roušky.
Prošpendlete i zbytky proužků, jejichž konce schovejte a poskládejte 1 cm dovnitř dle zažehlení.
Na závěr celé proužky prošijte na šicím stroji.